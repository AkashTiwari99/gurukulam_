<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title> Ar_sarga_18 </title>
</head>
<body>
    <div class="page">
        <strong>
            <div class="section" id="RAM_k03_S018" type="sarga" data-name=" sarga" data-title="आरण्यकाण्डे अष्टादशः सर्गः"></div><br/>
            <h1>आरण्यकाण्डे अष्टादशः सर्गः </h1>
            <div class="verse" type="shloka" id="RAM_k03_S018_V001">
                <div class="versetext" uvacha="Valmiki">तां तु शूर्पणखां रामः कामपाशावपाशिताम्।<br/>स्वेच्छया श्लक्ष्णया वाचा स्मितपूर्वमथाब्रवीत्॥ 3.18.1॥</div>
                <div class="vyakhya" id="RAM_k03_S018_V001_B001">तामिति । कामपाशेनावपाशितां सञ्जातपाशबन्धाम् । <span class="quote">स्वेच्छाया</span> इति पाठे परिहासविनोदेनेत्यर्थः । अत एव स्मितपूर्वमिति तीर्थः । <span class="quote">स्वच्छन्दाम्</span> इति पाठो युक्तः । स्वेच्छाचारिणीमित्यर्थः ॥ 3.18.1 ॥</div><br/>
            </div>
            <div class="verse" type="shloka" id="RAM_k03_S018_V002">
                <div class="versetext" uvacha="Valmiki">कृतदारोऽस्मि भवति भार्येयं दयिता मम।<br/> त्वद्विधानां तु नारीणां सुदुःखा ससपत्नता॥ 3.18.2॥</div>
                <div class="vyakhya" id="RAM_k03_S018_V002_B001">कृतदार ऊढभार्यः भवतीति संबुद्धिः । इयं भार्या मम दयिता संनिहिता चेति शेषः । ससपत्नता सशत्रुता पत्युर्भार्यान्तरं हि भार्यान्तरस्य शत्रुभूतं भवति, सपत्नीसाहित्यमिति वार्थः । अगुणवचनत्वेऽप्यार्षः पुंवद्भावः । सपत्नीशब्दश्च सपत्नप्रकृतिकोऽपि भर्तुद्वितीयभार्यायामेव रूढ इति ध्येयम् ॥ 3.18.2 ॥</div><br/>
            </div> 
            <div class="verse" type="shloka" id="RAM_k03_S018_V003">
                <div class="versetext" uvacha="Valmiki">अनुजस्त्वेष मे भ्राता शीलवान् प्रियदर्शनः।<br/> श्रीमानकृतदारश्च लक्ष्मणो नाम वीर्यवान्॥ 3.18.3॥</div>
                <div class="vyakhya" id="RAM_k03_S018_V003_B001">अकृतदारोऽकृतपरदारपरिग्रह इति, धातूनामनेकार्थत्वादसंनिहितदार इति वा हृदिस्थोऽर्थः । नहि रामो मिथ्या ब्रूते । परिहासादौ मिथ्याभाषणेन दोष इत्यनेन सूच्यते इति वयम् । एवमुत्तरत्रापि ॥ 3.18.3 ॥</div><br/>
            </div>
            <div class="verse" type="shloka" id="RAM_k03_S018_V004">
                <div class="versetext" uvacha="Valmiki">अपूर्वी भार्यया चार्थी तरुणः प्रियदर्शनः।<br/> अनुरूपश्च ते भर्ता रूपस्यास्य भविष्यति॥ 3.18.4॥</div>
                <div class="vyakhya" id="RAM_k03_S018_V004_B001">अपूर्वी इतः प्राग्भार्यासुखानभिज्ञः, अत एव भार्ययार्थी प्रयोजनवान् । आन्तराशयस्तु इतः पूर्वं परभार्यासुखानभिज्ञो भार्ययार्थी स्वाभार्यार्थीति अस्य ते रूपस्यायमनुरूपो भविष्यति यद्यङ्गीकरिष्यतीति शेषः ॥ 3.18.4 ॥</div><br/>
            </div>
            <div class="verse" type="shloka" id="RAM_k03_S018_V005">
                <div class="versetext" uvacha="Valmiki">एनं भज विशालाक्षि भर्तारं भ्रातरं मम।<br/> असपत्ना वरारोहे मेरुमर्कप्रभा यथा॥ 3.18.5॥</div>
                <div class="vyakhya" id="RAM_k03_S018_V005_B001">भर्तारमेनं भजेत्यन्वयः । भर्तृत्वेन सेवस्वेति यावत् । असपत्ना सांप्रतमिति शेषः । अर्कप्रभा मेरुं यथा भजति तथा एवंविधोऽपि वादो रामस्य स्वं प्रति काममोहतः प्राप्ताया द्राग्धिक्कारे दुःखं मा भूदित्याहुः ॥ 3.18.5,7 ॥</div><br/>
            </div>
            <div class="verse" type="shloka" id="RAM_k03_S018_V006">
                <div class="versetext" uvacha="Valmiki">इति रामेण सा प्रोक्ता राक्षसी काममोहिता।<br/> विसृज्य रामं सहसा ततो लक्ष्मणमब्रवीत्॥ 3.18.6॥</div>
                <div class="vyakhya" id="RAM_k03_S018_V006_B001">भर्तारमेनं भजेत्यन्वयः । भर्तृत्वेन सेवस्वेति यावत् । असपत्ना सांप्रतमिति शेषः । अर्कप्रभा मेरुं यथा भजति तथा एवंविधोऽपि वादो रामस्य स्वं प्रति काममोहतः प्राप्ताया द्राग्धिक्कारे दुःखं मा भूदित्याहुः ॥ 3.18.5,7 ॥</div><br/>
            </div>
            <div class="verse" type="shloka" id="RAM_k03_S018_V007">
                <div class="versetext" uvacha="Valmiki">अस्य रूपस्य ते युक्ता भार्याहं वरवर्णिनी।<br/> मया सह सुखं सर्वान् दण्डकान् विचरिष्यसि॥ 3.18.7॥</div>
                <div class="vyakhya" id="RAM_k03_S018_V007_B001">भर्तारमेनं भजेत्यन्वयः । भर्तृत्वेन सेवस्वेति यावत् । असपत्ना सांप्रतमिति शेषः । अर्कप्रभा मेरुं यथा भजति तथा एवंविधोऽपि वादो रामस्य स्वं प्रति काममोहतः प्राप्ताया द्राग्धिक्कारे दुःखं मा भूदित्याहुः ॥ 3.18.5,7 ॥</div><br/>
            </div>
            <div class="verse" type="shloka" id="RAM_k03_S018_V008">
                <div class="versetext" uvacha="Valmiki">एवमुक्तस्तु सौमित्री राक्षस्या वाक्यकोविदः।<br/> ततः शूर्पनखीं स्मित्वा लक्ष्मणो युक्तमब्रवीत्॥ 3.18.8॥</div>
                <div class="vyakhya" id="RAM_k03_S018_V008_B001">शूर्पनखीमिति शुद्धयौगिकम् ॥ 3.18.8 ॥</div><br/>
            </div>
            <div class="verse" type="shloka" id="RAM_k03_S018_V009">
                <div class="versetext" uvacha="Valmiki">कथं दासस्य मे दासी भार्या भवितुमिच्छसि।<br/> सोऽहमार्येण परवान् भ्रात्रा कमलवर्णिनि॥ 3.18.9॥</div>
                <div class="vyakhya" id="RAM_k03_S018_V009_B001">दासस्य मे भार्या भूत्वा कथं दासी भवितुमिच्छसीति योजना । परवान्पराधीनः । कमलवर्णिनी रक्तकमलसदृशवर्णवती ॥ 3.18.9,10 ॥</div><br/>
            </div>
            <div class="verse" type="shloka" id="RAM_k03_S018_V010">
                <div class="versetext" uvacha="Valmiki">समृद्धार्थस्य सिद्धार्था मुदितामलवर्णिनी।<br/> आर्यस्य त्वं विशालाक्षि भार्या भव यवीयसी॥ 3.18.10॥</div>
                <div class="vyakhya" id="RAM_k03_S018_V010_B001">दासस्य मे भार्या भूत्वा कथं दासी भवितुमिच्छसीति योजना । परवान्पराधीनः । कमलवर्णिनी रक्तकमलसदृशवर्णवती ॥ 3.18.9,10 ॥</div><br/>
            </div>
            <div class="verse" type="shloka" id="RAM_k03_S018_V011">
                <div class="versetext" uvacha="Valmiki">एतां विरूपामसतीं करालां निर्णतोदरीम्।<br/> भार्यां वृद्धां परित्यज्य त्वामेवैष भजिष्यति॥ 3.18.11॥</div>
                <div class="vyakhya" id="RAM_k03_S018_V011_B001">एतामिति । परमार्थस्तु विशिष्टरूपां विरूपां त्रैलोक्यसुन्दरीम् । असतीं न विद्यतेऽन्या सती यस्यास्ताम् करालामवयवसंनिवेशैर्युक्तैर्निम्नोन्नताम् निर्णतोदरीं तनुमध्याम् । अर्थान्तरमपि प्रागुक्तरीत्या द्रष्टव्यम् । वृद्धां ज्ञानवृद्धाम्, अनादिं च ॥ 3.18.11,12 ॥</div><br/>
            </div>
            <div class="verse" type="shloka" id="RAM_k03_S018_V012">
                <div class="versetext" uvacha="Valmiki">को हि रूपमिदं श्रेष्ठं संत्यज्य वरवर्णिनि।<br/> मानुषीषु वरारोहे कुर्याद् भावं विचक्षणः॥ 3.18.12॥</div>
                <div class="vyakhya" id="RAM_k03_S018_V012_B001">एतामिति । परमार्थस्तु विशिष्टरूपां विरूपां त्रैलोक्यसुन्दरीम् । असतीं न विद्यतेऽन्या सती यस्यास्ताम् करालामवयवसंनिवेशैर्युक्तैर्निम्नोन्नताम् निर्णतोदरीं तनुमध्याम् । अर्थान्तरमपि प्रागुक्तरीत्या द्रष्टव्यम् । वृद्धां ज्ञानवृद्धाम्, अनादिं च ॥ 3.18.11,12 ॥</div><br/>
            </div>
            <div class="verse" type="shloka" id="RAM_k03_S018_V013">
                <div class="versetext" uvacha="Valmiki">इति सा लक्ष्मणेनोक्ता कराला निर्णतोदरी।<br/> मन्यते तद्वचः सत्यं परिहासाविचक्षणा॥ 3.18.13॥</div>
                <div class="vyakhya" id="RAM_k03_S018_V013_B001">कराला दारुणा । परिहासाविचक्षणा तत्तद्वाक्ये परिहासत्वज्ञानरहिता ॥ 3.18.13,15 ॥</div><br/>
            </div>
            <div class="verse" type="shloka" id="RAM_k03_S018_V014">
                <div class="versetext" uvacha="Valmiki">सा रामं पर्णशालायामुपविष्टं परंतपम्।<br/> सीतया सह दुर्धर्षमब्रवीत् काममोहिता॥ 3.18.14॥</div>
                <div class="vyakhya" id="RAM_k03_S018_V014_B001">कराला दारुणा । परिहासाविचक्षणा तत्तद्वाक्ये परिहासत्वज्ञानरहिता ॥ 3.18.13,15 ॥</div><br/>
            </div>
            <div class="verse" type="shloka" id="RAM_k03_S018_V015">
                <div class="versetext" uvacha="Valmiki">इमां विरूपामसतीं करालां निर्णतोदरीम्।<br/> वृद्धां भार्यामवष्टभ्य न मां त्वं बहु मन्यसे॥ 3.18.15॥</div>
                <div class="vyakhya" id="RAM_k03_S018_V015_B001">कराला दारुणा । परिहासाविचक्षणा तत्तद्वाक्ये परिहासत्वज्ञानरहिता ॥ 3.18.13,15 ॥</div><br/>
            </div>
            <div class="verse" type="shloka" id="RAM_k03_S018_V016">
                <div class="versetext" uvacha="Valmiki">अद्येमां भक्षयिष्यामि पश्यतस्तव मानुषीम्।<br/> त्वया सह चरिष्यामि निःसपत्ना यथासुखम्॥ 3.18.16॥</div>
                <div class="vyakhya" id="RAM_k03_S018_V016_B001">पश्यतस्तव पश्यन्तं त्वामनादृत्य ॥ 3.18.16,17 ॥</div><br/>
            </div>
            <div class="verse" type="shloka" id="RAM_k03_S018_V017">
                <div class="versetext" uvacha="Valmiki">इत्युक्त्वा मृगशावाक्षीमलातसदृशेक्षणा।<br/> अभ्यगच्छत् सुसंक्रुद्धा महोल्का रोहिणीमिव॥ 3.18.17॥</div>
                <div class="vyakhya" id="RAM_k03_S018_V017_B001">पश्यतस्तव पश्यन्तं त्वामनादृत्य ॥ 3.18.16,17 ॥</div><br/>
            </div>
            <div class="verse" type="shloka" id="RAM_k03_S018_V018">
                <div class="versetext" uvacha="Valmiki">तां मृत्युपाशप्रतिमामापतन्तीं महाबलः।<br/> निगृह्य रामः कुपितस्ततो लक्ष्मणमब्रवीत्॥ 3.18.18॥</div>
                <div class="vyakhya" id="RAM_k03_S018_V018_B001">निगृह्य वाचेति शेषः ॥ 3.18.18 ॥</div><br/>
            </div>
            <div class="verse" type="shloka" id="RAM_k03_S018_V019">
                <div class="versetext" uvacha="Valmiki">क्रूरैरनार्यैः सौमित्रे परिहासः कथंचन।<br/> न कार्यः पश्य वैदेहीं कथंचित् सौम्य जीवतीम्॥ 3.18.19॥</div>
                <div class="vyakhya" id="RAM_k03_S018_V019_B001">अनार्यैः परिहासो न कथमपि कार्यं इत्यत्रानुभवं प्रमाणयति पश्य वैदेहीं भक्षयितुमुद्युक्ता अस्मत्कृतपरिहासदोषादिति शेषः । इदं परिहासेनाप्यनृतवचनं सत्यनिष्ठस्य रामस्य सर्वानर्थमूलं मूलाविद्यायां मायायां बीजावेशमूलं चेति कतकः । हे सौम्य कथंचिज्जीवतीमेवेत्युत्तरश्लोकान्वयि ॥ 3.18.19 ॥</div><br/>
            </div>
            <div class="verse" type="shloka" id="RAM_k03_S018_V020">
                <div class="versetext" uvacha="Valmiki">इमां विरूपामसतीमतिमत्तां महोदरीम्।<br/> राक्षसीं पुरुषव्याघ्र विरूपयितुमर्हसि॥ 3.18.20॥</div>
                <div class="vyakhya" id="RAM_k03_S018_V020_B001">इमां स्वतो विरूपां विरूपय । पार्श्वस्थित इति शेषः ॥ 3.18.20 ॥</div><br/>
            </div> 
            <div class="verse" type="shloka" id="RAM_k03_S018_V021">
                <div class="versetext" uvacha="Valmiki">इत्युक्तो लक्ष्मणस्तस्याः क्रुद्धो रामस्य पश्यतः।<br/> उद‍्धृत्य खड्गं चिच्छेद कर्णनासे महाबलः॥ 3.18.21॥</div>
                <div class="vyakhya" id="RAM_k03_S018_V021_B001">कर्णनासे इत्यार्षत्वादेकवत्त्वाभावः ॥ 3.18.21,22 ॥</div><br/>
            </div>
            <div class="verse" type="shloka" id="RAM_k03_S018_V022">
                <div class="versetext" uvacha="Valmiki">निकृत्तकर्णनासा तु विस्वरं सा विनद्य च।<br/> यथागतं प्रदुद्राव घोरा शूर्पणखा वनम्॥ 3.18.22॥</div>
                <div class="vyakhya" id="RAM_k03_S018_V022_B001">कर्णनासे इत्यार्षत्वादेकवत्त्वाभावः ॥ 3.18.21,22 ॥</div><br/>
            </div>
            <div class="verse" type="shloka" id="RAM_k03_S018_V023">
                <div class="versetext" uvacha="Valmiki">सा विरूपा महाघोरा राक्षसी शोणितोक्षिता।<br/> ननाद विविधान् नादान् यथा प्रावृषि तोयदः॥ 3.18.23॥</div>
                <div class="vyakhya" id="RAM_k03_S018_V023_B001">विविधान्नादान्ननाद चकारेत्यर्थः ॥ 3.18.23 ॥</div><br/>
            </div>
            <div class="verse" type="shloka" id="RAM_k03_S018_V024">
                <div class="versetext" uvacha="Valmiki">सा विक्षरन्ती रुधिरं बहुधा घोरदर्शना।<br/> प्रगृह्य बाहू गर्जन्ती प्रविवेश महावनम्॥ 3.18.24॥</div>
                <div class="vyakhya" id="RAM_k03_S018_V024_B001">प्रगृह्योद्यम्य ॥ 3.18.24 ॥</div><br/>
            </div>
            <div class="verse" type="shloka" id="RAM_k03_S018_V025">
                <div class="versetext" uvacha="Valmiki">ततस्तु सा राक्षससङ्घसंवृतं खरं जनस्थानगतं विरूपिता।<br/> उपेत्य तं भ्रातरमुग्रतेजसं पपात भूमौ गगनाद् यथाशनिः॥ 3.18.25॥</div>
                <div class="vyakhya" id="RAM_k03_S018_V025_B001">अशनिरिव गगनाद्भूमौ पपात ॥ 3.18.25 ॥</div><br/>
            </div>
            <div class="verse" type="shloka" id="RAM_k03_S018_V026">
                <div class="versetext" uvacha="Valmiki">ततः सभार्यं भयमोहमूर्च्छिता सलक्ष्मणं राघवमागतं वनम्।<br/> विरूपणं चात्मनि शोणितोक्षिता शशंस सर्वं भगिनी खरस्य सा॥ 3.18.26॥</div>
                <div class="vyakhya" id="RAM_k03_S018_V026_B001">अथास्याः खरं प्रति स्ववृत्तान्तकथनं कविः संक्षिप्याह तत इति । भयजनितमोहेन विसंज्ञतया मूर्छिता व्याप्ता राघवं वनमागतं शशंस, आत्मविरूपणं च शशंस । अत्रेदं बोध्यम् दशवर्षगमनोत्तरं पुनः सुतीक्ष्णाश्रमगमनं रामस्य । तत्र च वर्षाकालापगमपर्यन्तं स्थित्वा किंचिच्छिष्टे एकादशेऽगस्त्याश्रमगमनम् । ततो वर्षाकालारम्भे पञ्चवट्यां वासः <span class="quote">मयूरनादिता रम्या</span> इति तत्रोक्तेः । एवं वसतस्तस्य शरद्व्यपाये हेमन्तर्तुः प्रविष्ट इत्युक्तेरत्र द्वादशवर्षपूर्तिः <span class="quote">पञ्चमे पञ्चमे वर्षे द्वौ द्वावधिकमासकौ</span> इत्युक्तेर्मार्गशुक्लैकादश्यां त्रयोदशारम्भः । अत एव पाद्मा उक्तम् <span class="quote">तत्र तु द्वादशाब्दानि रामस्य अतिचक्रमुः । कस्मिंश्चिदथ काले तु राक्षसी कामरूपिणी । तत्र शूर्पणखा भेजे राघवं रावणानुजा ॥</span> इति केचित् । अन्ये तु-- त्रयोदशे किंचिदवशिष्टे शूर्पणखागमनम्, ततो माधे सीताहरणमित्याहुः । भारते युधिष्ठिरवनवासस्याधिकमासं गृहीत्वार्वागेव समाप्तेः । <span class="quote">पञ्चमे पञ्चमे वर्षे द्वौ मासावुपजायतः । एषामभ्यधिका मासाः पञ्च च द्वादश क्षपाः । त्रयोदशानां वर्षाणामिति मे वर्तते मतिः</span> इति भीष्मेणोक्तत्वात्तद्रीत्यात्रापि तथैवोचितमिति पूर्वव्याख्यैव युक्तेति मम भाति । यत्तु <span class="quote">तत्र त्रयोदशाब्दानि रामस्य अतिचक्रमुः</span> इति पाद्मे पाठः क्वचित्, तत्रापि प्रवेशमात्रेण तदतिक्रमव्यवहारः । यथान्ये तु वादिनामर्धावस्थितौ तद्व्यवहार इति बोध्यम् । प्रचुरस्तु <span class="quote">द्वादशाब्दानि</span> इत्येव पाठः ॥ 3.18.26 ॥</div><br/>
            </div>
            <div class="authorline">इत्यार्षे श्रीमद्रामायणे वल्मीकीय आदिकाव्ये आरण्यकाण्डे अष्टादशः सर्गः ॥ 18 ॥</div>
        </strong>
    </div>
</body>
</html>
        

            