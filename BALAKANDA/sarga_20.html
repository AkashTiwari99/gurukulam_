<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title> sarga_20 </title>
</head>
<body>
    <div class="page">
        <strong>
            <div class="section" id="RAM_k01_S020" type="sarga" data-name=" sarga" data-title="बालकाण्डे विंशः सर्गः "></div><br/>
            <h1>बालकाण्डे विंशः सर्गः </h1>
            <div class="verse" type="shloka" id="RAM_k01_S020_V001">
                <div class="versetext" uvacha="valmiki">तच्छ्रुत्वा राजशार्दूलो विश्वामित्रस्य भाषितम् ।<br/> मुहूर्तमिव निःसंज्ञः संज्ञावानिदमब्रवीत् ॥ 1.20.1 ॥</div>
                <div class="vyakhya" id="RAM_k01_S020_V001_B001">तदिति । निःसञ्ज्ञ इव निष्प्राण इव । रामे प्राकृतत्वबुद्ध्या राक्षसेभ्यो भयसम्भावनया दानप्रतिज्ञया च व्याकुलत्वान्मूर्च्छित इत्यर्थः । ततः सञ्ज्ञावान्गतमूर्च्छ इदं वक्ष्यमाणमब्रवीत् ॥ 1.20.1 ॥</div><br/>
            </div>
            <div class="verse" type="shloka" id="RAM_k01_S020_V002">
                <div class="versetext" uvacha="DASHARATHA">ऊनषोडशवर्षो मे रामो राजीवलोचनः ।<br/> न युद्धयोग्यतामस्य पश्यामि सह राक्षसैः ॥ 1.20.2 ॥</div>
                <div class="vyakhya" id="RAM_k01_S020_V002_B001">ऊनेति । किञ्चिदूनानि षोडशवर्षाणि यस्य सः । <span class="quote">"इदं च युद्धयोग्यत्वं प्रतिपादितम् । षोडशवर्षः क्षत्रियकुमार एष(व) कवचधरो यद्धार्ह इति शास्त्रात्</span> इति कतककृतः । अन्ये तु <span class="quote">"ऊनषोडशवर्षशब्दस्य द्वादशवर्ष</span> इत्यर्थः । कौशिकयागरक्षणार्थमागतस्य रामस्य वयोविशेषमुद्दिश्य <span class="quote">"बालो द्वादशवर्षोऽयमकृतास्त्रश्च राघवः</span> इत्यरण्यकाण्डे रावणं प्रति मारीचोक्तेरित्याहुः । अरण्ये <span class="quote">"बालः षोडशवर्षोऽयम्</span> इत्येव पाठो रावणस्य भयातिशयार्थं वा मारीचस्यात्युक्तिः सेति कतकाशयः ॥ 1.20.2 ॥</div><br/>
            </div>
            <div class="verse" type="shloka" id="RAM_k01_S020_V003">
                <div class="versetext" uvacha="DASHARATHA">इयमक्षौहिणी सेना यस्याहं पतिरीश्वरः ।<br/> अनया सहितो गत्वा योद्धाहं तैर्निशाचरैः ॥ 1.20.3 ॥</div>
                <div class="vyakhya" id="RAM_k01_S020_V003_B001">इयमिति । <span class="quote">"एको रथो गजश्चैको नराः पञ्च पदातयः । त्रयश्च तुरगास्तज्ज्ञैः पत्तिरित्यभिधीयते ॥ पत्तिं तु त्रिगुणामेकं विदुः सेनामुखं बुधाः । त्रीणि सेनामुखान्येको गुल्म इत्यभिधीयते ॥ त्रयो गुल्मा गणो नाम वाहिनी तु गणास्त्रयः । स्मृतास्तिस्रस्तु वाहिन्यः पृतनेति विचक्षणैः ॥ चमूस्तु पृतनास्तिस्रश्चम्वस्तिस्रस्त्वनीकिनी । अनीकिनीं दशगुणां प्राहुरक्षौहिणीं बुधाः ॥</span> इति। यस्याहमिति सन्धिरार्षः। पतिः पालकः। ईश्वरः स्वामी। योद्धेत्यस्य अस्मीति शेषः ॥ 1.20.3 ॥</div><br/>
            </div>
            <div class="verse" type="shloka" id="RAM_k01_S020_V004">
                <div class="versetext" uvacha="DASHARATHA">इमे शूराश्च विक्रान्ता भृत्या मेऽस्त्रविशारदाः।<br/> योग्या रक्षोगणैर्योद्धुं न रामं नेतुमर्हसि ॥ 1.20.4 ॥</div>
                <div class="vyakhya" id="RAM_k01_S020_V004_B001">इयमिति । <span class="quote">"एको रथो गजश्चैको नराः पञ्च पदातयः । त्रयश्च तुरगास्तज्ज्ञैः पत्तिरित्यभिधीयते ॥ पत्तिं तु त्रिगुणामेकं विदुः सेनामुखं बुधाः । त्रीणि सेनामुखान्येको गुल्म इत्यभिधीयते ॥ त्रयो गुल्मा गणो नाम वाहिनी तु गणास्त्रयः । स्मृतास्तिस्रस्तु वाहिन्यः पृतनेति विचक्षणैः ॥ चमूस्तु पृतनास्तिस्रश्चम्वस्तिस्रस्त्वनीकिनी । अनीकिनीं दशगुणां प्राहुरक्षौहिणीं बुधाः ॥</span> इति। यस्याहमिति सन्धिरार्षः। पतिः पालकः। ईश्वरः स्वामी। योद्धेत्यस्य अस्मीति शेषः ॥ 1.20.4 ॥</div><br/>
            </div>
            <div class="verse" type="shloka" id="RAM_k01_S020_V005">
                <div class="versetext" uvacha="DASHARATHA">अहमेव धनुष्पाणिर्गोप्ता समरमूर्धनि ।<br/> यावत्प्राणान्धरिष्यामि तावद्योत्स्ये निशाचरैः ॥ 1.20.5 ॥</div>
                <div class="vyakhya" id="RAM_k01_S020_V005_B001">गोप्ता । यज्ञस्येति शेषः । प्राणान्धरिष्यामि । जीविष्यामीत्यर्थः ॥ 1.20.5 ॥</div><br/>
            </div>
            <div class="verse" type="shloka" id="RAM_k01_S020_V006">
                <div class="versetext" uvacha="DASHARATHA">निर्विघ्ना व्रतचर्या सा भविष्यति सुरक्षिता।<br/> अहं तत्र गमिष्यामि न रामं नेतुमर्हसि ॥ 1.20.6 ॥</div>
                <div class="vyakhya" id="RAM_k01_S020_V006_B001">गोप्ता । यज्ञस्येति शेषः । प्राणान्धरिष्यामि । जीविष्यामीत्यर्थः ॥ 1.20.6 ॥</div><br/>
            </div>
            <div class="verse" type="shloka" id="RAM_k01_S020_V007">
                <div class="versetext" uvacha="DASHARATHA">बालो ह्यकृतविद्यश्च न च वेत्ति बलाबलम् ।<br/> न चास्त्रबलसंयुक्तो न च युद्धविशारदः ॥ 1.20.7 ॥</div>
                <div class="vyakhya" id="RAM_k01_S020_V007_B001">रामगमनेऽनुपपत्तिमाह बाल इत्यादि । उनषोडशवर्षत्वादेव बालत्वव्यवहारः, स्नेहातिशयेन च तेनैवाकृतविद्यत्वव्यवहारः । अन्यथा <span class="quote">"सर्वे वेदविदः शूराः</span>, <span class="quote">"सर्वे ज्ञानोपसम्पन्नाः</span> इति पूर्वोक्त्या विरोधः स्यात् ॥ 1.20.7 ॥</div><br/>
            </div>
            <div class="verse" type="shloka" id="RAM_k01_S020_V008">
                <div class="versetext" uvacha="DASHARATHA">न चासौ रक्षसां योग्यः कूटयुद्धा हि राक्षसाः ।<br/> विप्रयुक्तो हि रामेण मुहूर्तमपि नोत्सहे ॥ 1.20.8 ॥</div>
                <div class="vyakhya" id="RAM_k01_S020_V008_B001">न चेति । रक्षसामित्यस्य रण इति शेषः । कूटम् कपटम् । रामनयने बाधकमप्याह विप्रेत्यादि ॥ 1.20.8 ॥</div><br/>
            </div>
            <div class="verse" type="shloka" id="RAM_k01_S020_V009">
                <div class="versetext" uvacha="DASHARATHA">जीवितुं मुनिशार्दूल न रामं नेतुमर्हसि।<br/> यदि वा राघवं ब्रह्मन्नेतुमिच्छसि सुव्रत ॥ 1.20.9 ॥</div>
                <div class="vyakhya" id="RAM_k01_S020_V009_B001">उक्तानुपपत्तिपरिहारायाह यदि वेति ॥ 1.20.9 ॥</div><br/>
            </div>
            <div class="verse" type="shloka" id="RAM_k01_S020_V010">
                <div class="versetext" uvacha="DASHARATHA">चतुरङ्गसमायुक्तं मया सह च तं नय ।<br/> षष्टिर्वर्षसहस्राणि जातस्य मम कौशिक ॥ 1.20.10 ॥</div>
                <div class="vyakhya" id="RAM_k01_S020_V010_B001">इतोऽपि रामनयनमयुक्तमित्याह षष्टिरिति । अतीतानीति शेषः ॥ 1.20.10 ॥</div><br/>
            </div>
            <div class="verse" type="shloka" id="RAM_k01_S020_V011">
                <div class="versetext" uvacha="DASHARATHA">कृच्छ्रेणोत्पादितश्चायं न रामं नेतुमर्हसि ।<br/> चतुर्णामात्मजानां हि प्रीतिः परमिका मम ॥ 1.20.11 ॥</div>
                <div class="vyakhya" id="RAM_k01_S020_V011_B001">कृच्छ्रेण दुःखेन । क्वचित् <span class="quote">"दुःखेन</span> इत्येव पाठः । यज्ञदीक्षादिलक्षणेन । परमिकातिशयिता । स्वार्थे कः । चतुर्णामिति निर्धारणे षष्ठी । तेषां मध्येऽस्मिन्मम प्रीतिरधिकेत्यर्थः ॥ 1.20.11 ॥</div><br/>
            </div>
            <div class="verse" type="shloka" id="RAM_k01_S020_V012">
                <div class="versetext" uvacha="DASHARATHA">ज्येष्ठे धर्मप्रधाने च न रामं नेतुमर्हसि ।<br/> किं वीर्या राक्षसास्ते च कस्य पुत्राश्च के च ते ॥ 1.20.12 ॥</div>
                <div class="vyakhya" id="RAM_k01_S020_V012_B001">प्रीत्याधिक्ये कारणमाह ज्येष्ठ इति । अनेन राज्ययोग्यता ध्वनिता । धर्मप्रधाने त्रिषु पुरुषार्थेषु धर्माधीनप्रवृत्तिके । राक्षसैर्युद्धे हि पाक्षिकनाशसम्भावनया राज्यविच्छेद एव भवेत् । धर्मेण प्रजापालनं च नान्यतो निर्वहेत् । अतो रामो नेतुमयोग्यः । अथ रामनयनस्य सर्वथायोग्यत्वं प्रतिपादयितुं रक्षःस्वरूपं पृच्छति किंवीर्या इति । के च ते किंनामानः ॥ 1.20.12 ॥</div><br/>
            </div>
            <div class="verse" type="shloka" id="RAM_k01_S020_V013">
                <div class="versetext" uvacha="DASHARATHA">कथं प्रमाणाः के चैतान्रक्षन्ति मुनिपुंगव ।<br/> कथं च प्रतिकर्तव्यं तेषां रामेण रक्षसाम् ॥ 1.20.13 ॥</div>
                <div class="vyakhya" id="RAM_k01_S020_V013_B001">कथंप्रमाणाः कीदृक्शरीरप्रमाणाः । रक्षन्ति । स्वामित्वेनेति शेषः । प्रतिकर्तव्यम् प्रतिविधेयम् । संहारः कथं कर्तव्य इत्यर्थः ॥ 1.20.13 ॥</div><br/>
            </div>
            <div class="verse" type="shloka" id="RAM_k01_S020_V014">
                <div class="versetext" uvacha="DASHARATHA">मामकैर्वा बलैर्ब्रह्मन्मया वा कूटयोधिनाम् ।<br/> सर्वं मे शंस भगवन्कथं तेषां मया रणे ॥ 1.20.14 ॥</div>
                <div class="vyakhya" id="RAM_k01_S020_V014_B001">मया रण इत्यत्र प्रतिकर्तव्यमित्यनुषङ्गः ॥ 1.20.14 ॥</div><br/>
            </div>
            <div class="verse" type="shloka" id="RAM_k01_S020_V015">
                <div class="versetext" uvacha="DASHARATHA">स्थातव्यं दुष्टभावानां वीर्योत्सिक्ता हि राक्षसाः ।<br/> तस्य तद्वचनं श्रुत्वा विश्वामित्रोऽभ्यभाषत ॥ 1.20.15 ॥</div>
                <div class="vyakhya" id="RAM_k01_S020_V015_B001">स्थातव्यमिति । दुष्टभावानां तेषां सम्बन्धिनि रणे कथं स्थातव्यमिति च शंसेति सम्बन्धः । तत्र हेतुः वीर्येत्यादि ॥ 1.20.15 ॥</div><br/>
            </div>
            <div class="verse" type="shloka" id="RAM_k01_S020_V016">
                <div class="versetext" uvacha="DASHARATHA">पौलस्त्यवंशप्रभवो रावणो नाम राक्षसः ।<br/> स ब्रह्मणा दत्तवरत्रैलोक्यं बाधते भृशम् ॥ 1.20.16 ॥</div>
                <div class="vyakhya" id="RAM_k01_S020_V016_B001">स्थातव्यमिति । दुष्टभावानां तेषां सम्बन्धिनि रणे कथं स्थातव्यमिति च शंसेति सम्बन्धः । तत्र हेतुः वीर्येत्यादि ॥ 1.20.16 ॥</div><br/>
            </div>
            <div class="verse" type="shloka" id="RAM_k01_S020_V017">
                <div class="versetext" uvacha="DASHARATHA">महाबलो महावीर्यो राक्षसैर्बहुभिर्वृतः ।<br/> श्रूयते च महाराज रावणो राक्षसाधिपः ॥ 1.20.17 ॥</div>
                <div class="vyakhya" id="RAM_k01_S020_V017_B001">प्रसिद्धश्चायं रावण इत्याह श्रूयत इत्यादि ॥ 1.20.17 ॥</div><br/>
            </div>
            <div class="verse" type="shloka" id="RAM_k01_S020_V018">
                <div class="versetext" uvacha="DASHARATHA">साक्षाद्वैश्रवणभ्राता पुत्रो विश्रवसो मुनेः ।<br/> यदा न खलु यज्ञस्य विघ्नकर्ता महाबलः ॥ 1.20.18 ॥</div>
                <div class="vyakhya" id="RAM_k01_S020_V018_B001">यतो महाबलस्ततो यदानादरात्स्वयं यज्ञस्य विघ्नकर्ता न खल्वनादरात्स्वयं विघ्नाय नागच्छति तदा ॥ 1.20.18 ॥</div><br/>
            </div>
            <div class="verse" type="shloka" id="RAM_k01_S020_V019">
                <div class="versetext" uvacha="DASHARATHA">तेन संचोदितौ तौ तु राक्षसौ च महावलौ ।<br/> मारीचश्च सुबाहुश्च यज्ञविघ्नं करिष्यतः ॥ 1.20.19 ॥</div>
                <div class="vyakhya" id="RAM_k01_S020_V019_B001">तेन रावणेन प्रेरितौ मारीचसुबाहू यज्ञविघ्नं करिष्यत इति सम्बन्धः ॥ 1.20.19 ॥</div><br/>
            </div>
            <div class="verse" type="shloka" id="RAM_k01_S020_V020">
                <div class="versetext" uvacha="DASHARATHA">इत्युक्तो मुनिना तेन राजोवाच मुनिं तदा ।<br/> न हि शक्तोऽस्मि सङ्ग्रामे स्थातुं तस्य दुरात्मनः ॥ 1.20.20 ॥</div>
                <div class="vyakhya" id="RAM_k01_S020_V020_B001">अथ रावणनाम श्रुत्वा स्वयमेव निवृत्तिप्रतीकारप्रत्याशो राजाह इत्युक्त इति ॥ 1.20.20 ॥</div><br/>
            </div>
            <div class="verse" type="shloka" id="RAM_k01_S020_V021">
                <div class="versetext" uvacha="DASHARATHA">स त्वं प्रसादं धर्मज्ञ कुरुष्व मम पुत्रके ।<br/> मम चैवाल्पभाग्यस्य दैवतं हि भवान्गुरुः ॥ 1.20.21 ॥</div>
                <div class="vyakhya" id="RAM_k01_S020_V021_B001">अल्पभाग्यस्य त्वन्नियोगाकरणादिति शेषः । प्रसादयितुमाह दैवतमित्यादि ॥ 1.20.21 ॥</div><br/>
            </div>
            <div class="verse" type="shloka" id="RAM_k01_S020_V022">
                <div class="versetext" uvacha="DASHARATHA">देवदानवगन्धर्वा यक्षाः पतगपन्नगाः ।<br/> न शक्ता रावणं सोढुं किं पुनर्मानवा युधि ॥ 1.20.22 ॥</div>
                <div class="vyakhya" id="RAM_k01_S020_V022_B001">अल्पभाग्यस्य त्वन्नियोगाकरणादिति शेषः । प्रसादयितुमाह दैवतमित्यादि ॥ 1.20.22 ॥</div><br/>
            </div>
            <div class="verse" type="shloka" id="RAM_k01_S020_V023">
                <div class="versetext" uvacha="DASHARATHA">सतु वीर्यवतां वीर्यमादत्ते युधि रावणः ।<br/> तेन चाहं न शक्तोऽस्मि संयोढुं तस्य वा बलैः ॥ 1.20.23 ॥</div>
                <div class="vyakhya" id="RAM_k01_S020_V023_B001">सत्विति । वीर्यमादत्ते । नाशयतीत्यर्थः । अतस्तत्सङ्ग्रामाद्वैमुख्यमपि न दोषायेति भावः । तस्य बलैर्मारीचादिभिः ॥ 1.20.23 ॥</div><br/>
            </div>
            <div class="verse" type="shloka" id="RAM_k01_S020_V024">
                <div class="versetext" uvacha="DASHARATHA">सबलो वा मुनिश्रेष्ठ सहितो वा ममात्मजैः ।<br/> कथमप्यमरप्रख्यं सङ्ग्रामाणामकोविदम् ॥ 1.20.24 ॥</div>
                <div class="vyakhya" id="RAM_k01_S020_V024_B001">हे मुनिश्रेष्ठ, सबलः ससैन्यः । मम पुत्रैः सहितो वा भवानपि तेन योद्धुं न शक्त इत्यनुषङ्गः । अस्तु वा कथञ्चिद्भवतस्तथा सामर्थ्यम्, पुत्रं तु सर्वथा न दास्यामीत्याह कथमपीत्यादि । अमरप्रख्यममरतुल्यरूपमेव । न त्वमरमिति तात्पर्यम् । नैव दास्यामीत्यन्वयः ॥ 1.20.24 ॥</div><br/>
            </div>
            <div class="verse" type="shloka" id="RAM_k01_S020_V025">
                <div class="versetext" uvacha="DASHARATHA">बालं मे तनयं ब्रह्मन्नैव दास्यामि पुत्रकम् ।<br/> अथ कालोपमौ युद्धे सुतौ सुन्दोपसुन्दयोः ॥ 1.20.25 ॥</div>
                <div class="vyakhya" id="RAM_k01_S020_V025_B001">अतिदुःखितोक्तित्वात्तस्य पुत्रकशब्दयोः(स्य) पौनरुक्त्यं न दोषः । पुत्रकमित्यनुकम्पायां कन् । अदाने हेत्वन्तरमप्याह अथेत्यादि । यतः सुन्दोपसुन्दपुत्रौ कालोपमौ यमतुल्यौ मारीचसुबाहू दैत्यकुलजसुन्दोपसुन्दाभ्यां यक्षकन्यायां जातत्वेनागस्त्यशापेन चातिक्रूरतमौ राक्षसत्वं प्राप्तौ । यतस्तौ यज्ञविघ्नकरौ अतः सुतं नैव दास्यामीत्यन्वयः ॥ 1.20.25 ॥</div><br/>
            </div>
            <div class="verse" type="shloka" id="RAM_k01_S020_V026">
                <div class="versetext" uvacha="DASHARATHA">यज्ञविघ्नकरौ तौ ते नैव दास्यामि पुत्रकम् ।<br/> मारीचश्च सुबाहुश्च वीर्यवन्तौ सुशिक्षितौ ॥ 1.20.26 ॥</div>
                <div class="vyakhya" id="RAM_k01_S020_V026_B001">अतिदुःखितोक्तित्वात्तस्य पुत्रकशब्दयोः(स्य) पौनरुक्त्यं न दोषः । पुत्रकमित्यनुकम्पायां कन् । अदाने हेत्वन्तरमप्याह अथेत्यादि । यतः सुन्दोपसुन्दपुत्रौ कालोपमौ यमतुल्यौ मारीचसुबाहू दैत्यकुलजसुन्दोपसुन्दाभ्यां यक्षकन्यायां जातत्वेनागस्त्यशापेन चातिक्रूरतमौ राक्षसत्वं प्राप्तौ । यतस्तौ यज्ञविघ्नकरौ अतः सुतं नैव दास्यामीत्यन्वयः ॥ 1.20.26 ॥</div><br/>
            </div>
            <div class="verse" type="shloka" id="RAM_k01_S020_V027">
                <div class="versetext" uvacha="DASHARATHA">तयोरन्यतरं योद्धुं यास्यामि ससुहृद्गणः ।<br/> अन्यथा त्वनुनेष्यामि भवन्तं सहबान्धवः ॥ 1.20.27 ॥</div>
                <div class="vyakhya" id="RAM_k01_S020_V027_B001">अन्यथा भवता ममानयने । अनुनेष्यामि । रामाऽगमनायेति शेषः ॥ 1.20.27 ॥</div><br/>
            </div>
            <div class="verse" type="shloka" id="RAM_k01_S020_V028">
                <div class="versetext" uvacha="valmiki">इति नरपतिजल्पनाद्विजेन्द्रं कुशिकसुतं सुमहान्विवेश मन्युः ।<br/> सुहुत इव मखेऽग्निराज्यसिक्तः समभवदुञ्जवलितो महर्षिवह्निः ॥ 1.20.28 ॥</div>
                <div class="vyakhya" id="RAM_k01_S020_V028_B001">इतीति । सुहुतः प्रथमं शुष्कसमिद्भिर्हुतः पश्चादाज्यसिक्तोऽग्निरिवेति योजना । उज्ज्वलितो रोषजज्वालाख्यचित्तवृत्तियुक्तः ॥ 1.20.28 ॥</div><br/>
            </div>
            <div class="authorline"> इत्यार्षे श्रीमद्रामायणे वल्मीकीय आदिकाव्ये बालकाण्डे विंशः सर्गः  ॥ 20 ॥</div><br/>
        </strong>
        </div>
    </body>
</html>