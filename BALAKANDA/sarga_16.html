<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title> sarga_16</title>
</head>
<body>
    <div class="page">
        <strong>
            <div class="section" id="RAM_k01_S016" type="sarga" data-name=" sarga" data-title="बालकाण्डे षोडशः सर्गः "></div><br/>
            <h1>बालकाण्डे षोडशः सर्गः </h1>
            <div class="verse" type="shloka" id="RAM_k01_S016_V001">
                <div class="versetext" uvacha="vishnu">ततो नारायणो विष्णुर्नियुक्तः सुरसत्तमैः ।<br/> जानन्नपि सुरानेवं लक्ष्णं वचनमब्रवीत् ॥ 1.16.1॥</div>
                <div class="vyakhya" id="RAM_k01_S016_V001_B001">तत इति । नियुक्तः प्रार्थितः । यद्वाज्ञप्त इत्यर्थः । अत एव जानन्नपि वधोपायमज्ञ इव तेषामविनीतत्वलज्जापरिहाराय तान्पप्रच्छेत्यर्थः । जानन् वधोपायमिति शेषः ॥ 1.16.1 ॥</div><br/>
            </div>
            <div class="verse" type="shloka" id="RAM_k01_S016_V002">
                <div class="versetext" uvacha="vishnu">उपायः को वधे तस्य राक्षसाधिपतेः सुराः ।<br/> यमहं तं समास्थाय निहन्यामृषिकण्टकम् ॥ 1.16.2॥</div>
                <div class="vyakhya" id="RAM_k01_S016_V002_B001">उपाय इति । यमुपायमास्थाय तमहं निहन्यां स तस्य वध उपायः क इत्यन्वयः ॥ 1.16.2 ॥</div><br/>
            </div>
            <div class="verse" type="shloka" id="RAM_k01_S016_V003">
                <div class="versetext" uvacha="Devah">एवमुक्ताः सुराः सर्वे प्रत्यूचुर्विष्णुमव्ययम् ।<br/> मानुषं रूपमास्थाय रावणं जहि संयुगे ॥ 1.16.3॥</div>
                <div class="vyakhya" id="RAM_k01_S016_V003_B001">उपाय इति । यमुपायमास्थाय तमहं निहन्यां स तस्य वध उपायः क इत्यन्वयः ॥ 1.16.3 ॥</div><br/>
            </div>
            <div class="verse" type="shloka" id="RAM_k01_S016_V004">
                <div class="versetext" uvacha="Devah">स हि तेपे तपस्तीव्रं दीर्घकालमरिंदमः ।<br/> येन तुष्टोऽभवद्ब्रह्मा लोककृल्लोकपूर्वजः ॥ 1.16.4॥</div>
                <div class="vyakhya" id="RAM_k01_S016_V004_B001">स हीति । लोकपूर्वजः सर्वलोकसमष्टित्वात् <span class="quote">"हिरण्यगर्भः समवर्तताग्रे</span> इति श्रुतेश्च । यद्वा ब्रह्मा चतुर्मुखः लोकपूर्वजत्वं च हिरण्यगर्भतादात्म्याध्यासेन ॥ 1.16.4 ॥</div><br/>
            </div>
            <div class="verse" type="shloka" id="RAM_k01_S016_V005">
                <div class="versetext" uvacha="Devah">संतुष्टः प्रददौ तस्मै राक्षसाय वरं प्रभुः ।<br/> नानाविधेभ्यो भूतेभ्यो भयं नान्यत्र मानुषात् ॥ 1.16.5॥</div>
                <div class="vyakhya" id="RAM_k01_S016_V005_B001">सन्तुष्ट इति । मानुषभिन्नेभ्यः । प्राणिमात्रेभ्यो भयं न भवेदिति वरं ददावित्यन्वयः ॥ 1.16.5 ॥</div><br/>
            </div>
            <div class="verse" type="shloka" id="RAM_k01_S016_V006">
                <div class="versetext" uvacha="Devah">अवज्ञाताः पुरा तेन वरदाने हि मानवाः ।<br/> एवं पितामहात्तस्माद्वरदानेन गर्वितः ॥ 1.16.6॥</div>
                <div class="vyakhya" id="RAM_k01_S016_V006_B001">सन्तुष्ट इति । मानुषभिन्नेभ्यः । प्राणिमात्रेभ्यो भयं न भवेदिति वरं ददावित्यन्वयः ॥ 1.16.6 ॥</div><br/>
            </div>
            <div class="verse" type="shloka" id="RAM_k01_S016_V007">
                <div class="versetext" uvacha="Devah">उत्सादयति लोकांस्त्रीन्त्रियश्चाप्यपकर्षति ।<br/> तस्मात्तस्य वधो दृष्टो मानुषेभ्यः परंतप ॥ 1.16.7॥</div>
                <div class="vyakhya" id="RAM_k01_S016_V007_B001">दृष्टो निश्चितः ॥ 1.16.7 ॥</div><br/>
            </div>
            <div class="verse" type="shloka" id="RAM_k01_S016_V008">
                <div class="versetext" uvacha="valmiki">इत्येतद्वचनं श्रुत्वा सुराणां विष्णुरात्मवान् ।<br/> पितरं रोचयामास तदा दशरथं नृपम् ॥ 1.16.8॥</div>
                <div class="vyakhya" id="RAM_k01_S016_V008_B001">दृष्टो निश्चितः ॥ 1.16.7 ॥</div><br/>
            </div>
            <div class="verse" type="shloka" id="RAM_k01_S016_V009">
                <div class="versetext" uvacha="valmiki">स चाप्यपुत्रो नृपतिस्तस्मिन्काले महाद्युतिः ।<br/> अयजत्पुत्रियामिष्टिं पुत्रेप्सुररिसूदनः ॥ 1.16.9॥</div>
                <div class="vyakhya" id="RAM_k01_S016_V009_B001">स चापीति । दशरथोऽपीत्यर्थः । तस्मिन्काले भगवदवतितीर्षाकाले । पुत्रियामिति ह्रस्वच्छान्दसः ॥ 1.16.9 ॥</div><br/>
            </div>
            <div class="verse" type="shloka" id="RAM_k01_S016_V010">
                <div class="versetext" uvacha="valmiki">स कृत्वा निश्चयं विष्णुरामन्त्र्य च पितामहम् ।<br/> अन्तर्धानं गतो देवैः पूज्यमानो महर्षिभिः ॥ 1.16.10॥</div>
                <div class="vyakhya" id="RAM_k01_S016_V010_B001">स इति । निश्चयमवतारविषयम् । आमन्त्र्य । साधयामीत्युक्त्वेत्यर्थः । अन्तर्धानं गत इति । तस्मादेव समाजादिति शेषः ॥ 1.16.10 ॥</div><br/>
            </div>
            <div class="verse" type="shloka" id="RAM_k01_S016_V011">
                <div class="versetext" uvacha="valmiki">ततो वै यजमानस्य पावकादतुलप्रभम् ।<br/> प्रादुर्भूतं महद्भुतं महावीर्यं महाबलम् ॥ 1.16.11॥</div>
                <div class="vyakhya" id="RAM_k01_S016_V011_B001">तत इति । अन्तर्धानानन्तरमित्यर्थः । अन्तर्धाय भगवानेव स्वतेजःसम्भृतपायसमादाय हुताग्नेः सकाशात्प्रादुर्भवति स्म । न ह्यन्यस्य भगवत्तेजोधारणे शक्तिरस्ति । तदेवाह महद्भूतमिति । <span class="quote">"एको विष्णुर्महद्भूतम्</span> इत्युक्तेः । अतुलप्रभम् विद्युदादिवद्दृष्टिप्रतिघातकतेजोवत् । भूतम् प्राणी ॥ 1.16.11 ॥</div><br/>
            </div>
            <div class="verse" type="shloka" id="RAM_k01_S016_V012">
                <div class="versetext" uvacha="valmiki">कृष्णं रक्ताम्बरधरं रक्तास्यं दुन्दुभिस्वनम् ।<br/> स्निग्धहर्यक्षतनुजश्मश्रुप्रवरमूर्धजम् ॥ 1.16.12॥</div>
                <div class="vyakhya" id="RAM_k01_S016_V012_B001">कृष्णम् कृष्णवर्णम् । स्निग्धाश्चिक्कणा हर्यक्षस्य सिंहस्येव तनुजा लोमानि श्मश्रुप्रवरा मूर्धजाः केशाश्च यस्य तत् । मुखस्थरोमाणि श्मश्रुप्रवरो मुखस्थं व्याप्तं रोम ॥ 1.16.12 ॥</div><br/>
            </div>
            <div class="verse" type="shloka" id="RAM_k01_S016_V013">
                <div class="versetext" uvacha="valmiki">शुभलक्षणसंपन्नं दिव्याभरणभूषितम् ।<br/> शैलशृङ्गसमुत्सेधं दृप्तशार्दूलविक्रमम् ॥ 1.16.13॥</div>
                <div class="vyakhya" id="RAM_k01_S016_V013_B001">समुत्सेध उच्छ्रायः । दुप्तशार्दूलवद्विक्रमः पादविन्यासो यस्य तत् ॥ 1.16.13 ॥</div><br/>
            </div>
            <div class="verse" type="shloka" id="RAM_k01_S016_V014">
                <div class="versetext" uvacha="valmiki">दिवाकरसमाकारं दीप्तानल शिखोपमम् ।<br/> तप्तजाम्बूनदमयीं राजतान्तपरिच्छदाम् ॥ 1.16.14॥</div>
                <div class="vyakhya" id="RAM_k01_S016_V014_B001">दिवाकरेति । तद्वत्प्रभामण्डुलव्याप्तम् । तैक्ष्ण्ये दृष्टान्तो दीप्तानलेत्यादि । तप्तेति । राजतो रजतविकारः । अन्तपरिच्छदः पिधानपात्रं यस्यास्ताम् ॥ 1.16.14 ॥</div><br/>
            </div>
            <div class="verse" type="shloka" id="RAM_k01_S016_V015">
                <div class="versetext" uvacha="valmiki">दिव्यपायससंपूर्णां पात्रीं पत्नीमिव प्रियाम् ।<br/> प्रगृह्य विपुलां दोर्भ्यां स्वयं मायामयीमिव ॥ 1.16.15॥</div>
                <div class="vyakhya" id="RAM_k01_S016_V015_B001">पात्रीति । लिङ्गसामान्यादुत्प्रेक्षते पत्नीमिवेति । प्रगृह्येति । स्वयं दोर्भ्यां प्रगृह्य प्रादुर्भूतमित्यन्वयः । मायामयीमिव । इवशब्द एवार्थे । भगवतो मायैवेत्यर्थः ॥ 1.16.15 ॥</div><br/>
            </div>
            <div class="verse" type="shloka" id="RAM_k01_S016_V016">
                <div class="versetext" uvacha="Prajapatya narh ">समवेक्ष्याब्रवीद्वाक्यमिदं दशरथं नृपम् ।<br/> प्राजापत्यं नरं विद्धि मामिहाभ्यागतं नृप ॥ 1.16.16॥</div>
                <div class="vyakhya" id="RAM_k01_S016_V016_B001">दशरथं समवेक्ष्येत्यन्वयः । प्राजापत्यम् प्रजापतिना प्रेषितम् । प्रजापतेः प्रजापालकाद्विष्णोः सम्भूतम् । तद्रूपमित्यर्थः ॥ 1.16.16 ॥</div><br/>
            </div>
            <div class="verse" type="shloka" id="RAM_k01_S016_V017">
                <div class="versetext" uvacha="DASHARATHA">ततः परं तदा राजा प्रत्युवाच कृताञ्जलिः ।<br/> भगवन्स्वागतं तेऽस्तु किमहं करवाणि ते ॥ 1.16.17॥</div>
                <div class="vyakhya" id="RAM_k01_S016_V017_B001">ततः परं प्राजापत्यं मां विद्धीति तदुक्त्यनन्तरम् । पूर्वं कृत्यात इव भीत एव तद्वचनश्रवणोत्तरं निर्भय उवाचेत्यर्थः ॥ 1.16.17 ॥</div><br/>
            </div>
            <div class="verse" type="shloka" id="RAM_k01_S016_V018">
                <div class="versetext" uvacha="Prajapatya narh">अथो पुनरिदं वाक्यं प्राजापत्यो नरोऽब्रवीत् ।<br/> राजन्नर्चयता देवानद्य प्राप्तमिदं त्वया ॥ 1.16.18॥</div>
                <div class="vyakhya" id="RAM_k01_S016_V018_B001">देवानर्चयता । हयमेधेनेति शेषः ॥ 1.16.18 ॥</div><br/>
            </div>
            <div class="verse" type="shloka" id="RAM_k01_S016_V019">
                <div class="versetext" uvacha="Prajapatya narh">इदं तु नृपशार्दूल पायसं देवनिर्मितम् ।<br/> प्रजाकरं गृहाण त्वं धन्यमारोग्यवर्धनम् ॥ 1.16.19॥</div>
                <div class="vyakhya" id="RAM_k01_S016_V019_B001">देवनिर्मितम् देवेन प्रजापतिना निर्मितम् । धन्यम् प्रशस्तम् ॥ 1.16.19 ॥</div><br/>
            </div>
            <div class="verse" type="shloka" id="RAM_k01_S016_V020">
                <div class="versetext" uvacha="Prajapatya narh">भार्याणामनुरूपाणामश्रीतेति प्रयच्छ वै।<br/> तासु त्वं लप्स्यसे पुत्रान्यदर्थं यजसे नृप ॥ 1.16.20॥</div>
                <div class="vyakhya" id="RAM_k01_S016_V020_B001">भार्याणाम् । सम्बन्धसामान्ये षष्ठी । भार्याभ्य इत्यर्थः । आनुरूप्यम् महिषीत्वयशःशीलगुणादिना ॥ 1.16.20 ॥</div><br/>
            </div>
            <div class="verse" type="shloka" id="RAM_k01_S016_V021">
                <div class="versetext" uvacha="valmiki">तथेति नृपतिः प्रीतः शिरसा प्रतिगृह्य ताम् ।<br/> पात्रीं देवान्नसंपूर्णां देवदत्तां हिरण्मयीम् ॥ 1.16.21॥</div>
                <div class="vyakhya" id="RAM_k01_S016_V021_B001">हिरण्मयीम् हिरण्यविकाराम् ॥ 1.16.21 ॥</div><br/>
            </div>
            <div class="verse" type="shloka" id="RAM_k01_S016_V022">
                <div class="versetext" uvacha="valmiki">अभिवाद्य च तद्भूतमद्भुतं प्रियदर्शनम् ।<br/> मुदा परमया युक्तश्चकाराभिप्रदक्षिणम् ॥ 1.16.22॥</div>
                <div class="vyakhya" id="RAM_k01_S016_V022_B001">मुदेति । अभिप्रदक्षिणम् पुनःपुनः प्रदक्षिणम् ॥ 1.16.22 ॥</div><br/>
            </div>
            <div class="verse" type="shloka" id="RAM_k01_S016_V023">
                <div class="versetext" uvacha="valmiki">ततो दशरथः प्राप्य पायसं देवनिर्मितम् ।<br/> बभूव परमप्रीतः प्राप्य वित्तमिवाधनः ॥ 1.16.23॥</div>
                <div class="vyakhya" id="RAM_k01_S016_V023_B001">वित्तम् धनम् ॥ 1.16.23 ॥</div><br/>
            </div>
            <div class="verse" type="shloka" id="RAM_k01_S016_V024">
                <div class="versetext" uvacha="valmiki">ततस्तद‌द्भुतप्रख्यं भूतं परमभास्वरम् ।<br/> संवर्तयित्वा तत्कर्म तत्रैवान्तरधीयत ॥ 1.16.24॥</div>
                <div class="vyakhya" id="RAM_k01_S016_V024_B001">अद्भुतप्रख्यमद्भुताकारम् । संवर्तयित्वा समाप्य । कर्म पायसदानरूपम् । तत्रैवाग्निकुण्ड एव ॥ 1.16.24 ॥</div><br/>
            </div>
            <div class="verse" type="shloka" id="RAM_k01_S016_V025">
                <div class="versetext" uvacha="valmiki">हर्षरश्मिभिरुद्योतं तस्यान्तःपुरमाबभौ ।<br/> शारदस्याभिरामस्य चन्द्रस्येव नभोंऽशुभिः ॥ 1.16.25॥</div>
                <div class="vyakhya" id="RAM_k01_S016_V025_B001">हर्षरश्मिभिर्हर्षोद्भूतमुखकान्तिभिः । उद्योतं द्योतमानमन्तःपुरं तद्वर्ति स्त्रीजातं शारदचन्द्रस्यांशुभिर्नभ इवेत्यन्वयः ॥ 1.16.25 ॥</div><br/>
            </div>
            <div class="verse" type="shloka" id="RAM_k01_S016_V026">
                <div class="versetext" uvacha="valmiki">सोऽन्तःपुरं प्रविश्यैव कौसल्यामिदमब्रवीत् ।<br/> पायसं प्रतिगृह्णीष्व पुत्रीयं त्विदमात्मनः ॥ 1.16.26॥</div>
                <div class="vyakhya" id="RAM_k01_S016_V026_B001">हर्षरश्मिभिर्हर्षोद्भूतमुखकान्तिभिः । उद्योतं द्योतमानमन्तःपुरं तद्वर्ति स्त्रीजातं शारदचन्द्रस्यांशुभिर्नभ इवेत्यन्वयः ॥ 1.16.26 ॥</div><br/>
            </div>
            <div class="verse" type="shloka" id="RAM_k01_S016_V027">
                <div class="versetext" uvacha="valmiki">कौसल्यायै नरपतिः पायसार्धं ददौ तदा ।<br/> अर्धादर्धं ददौ चापि सुमित्रायै नराधिपः ॥ 1.16.27॥</div>
                <div class="vyakhya" id="RAM_k01_S016_V027_B001">कौसल्याया इति । अर्धशब्दोऽत्र समप्रविभागवाची । अर्धादर्धम् तुरीयांशमित्यर्थः ॥ 1.16.27 ॥</div><br/>
            </div>
            <div class="verse" type="shloka" id="RAM_k01_S016_V028">
                <div class="versetext" uvacha="valmiki">कैकेय्यै चावशिष्टार्धं ददौ पुत्रार्थकारणात् ।<br/> प्रददौ चावशिष्टार्धं पायसस्यामृतोपमम् ॥ 1.16.28॥</div>
                <div class="vyakhya" id="RAM_k01_S016_V028_B001">अवशिष्टार्धमवशिष्टस्य चतुर्धांशस्यार्धम् । अष्टमांशमित्यर्थः । पुनरवशिष्टार्धमष्टमांशम् ॥ 1.16.28 ॥</div><br/>
            </div>
            <div class="verse" type="shloka" id="RAM_k01_S016_V029">
                <div class="versetext" uvacha="valmiki">अनुचिन्त्य सुमित्रायै पुनरेव महामतिः ।<br/> एवं तासां ददौ राजा भार्याणां पायसं पृथक् ॥ 1.16.29॥</div>
                <div class="vyakhya" id="RAM_k01_S016_V029_B001">अनुचिन्त्येति । <span class="quote">"कैकेय्यपेक्षया ज्येष्ठत्वं कौसल्यापेक्षया कनिष्ठत्वं च सुमित्राया विचार्य पादोनांशार्धदानम् । तस्यै कनिष्ठत्वाच्च कैकेय्यै अष्टमांशदानम् । वल्लभायां सम्भोगकर्मणि पक्षपातः, न धर्म्य(र्म?)विभागकर्मणि । एवं च भरतशत्रुघ्नौ पादस्यार्धमर्धम्</span> इत्याहुः । अपरे तु <span class="quote">"रामभरतौ प्रत्येकं त्र्यंशौ । लक्ष्मणशत्रुघ्नौ चाष्टमांशौ । तथाहि कौसल्यायै दत्तार्धस्यार्धादर्धं चतुर्थांशरूपं सुमित्रायै दत्तवान् । कौसल्यया दापितवानित्यर्थः । एवं कैकेय्यै कौसल्यादत्तार्धावशिष्टमर्धं ददौ । ततः कौसल्यादत्तावशिष्टस्य कैकेय्यै दत्तस्य यदर्धं तदर्धं विचार्य पुनरपि सुमित्रायै ददौ । तया दापयामासेत्यर्थः । अत्रार्धपदावृत्तिर्बोध्या । तदुक्तं कालिदासेन </span>स तेजो वैष्णवं पत्न्योर्विभेजे चरुसञ्ज्ञितम् । द्यावापृथिव्योः प्रत्यग्रमहर्पतिरिवातपम् ॥ अर्चिता तस्य कौसल्या प्रिया केकयवंशजा । अतः सम्भावितां ताभ्यां सुमित्रामैच्छदीश्वरः ॥ ते बहुज्ञस्य चित्तज्ञे पत्न्यौ प्रत्युर्महीक्षितः । चरोरर्धार्धभागाभ्यां तामयोजयतामुभे । सा हि प्रणयवत्यासीत्सपत्न्योरुभयोरपि ॥<span class="quote">" इति। अर्धार्धभागाभ्यामित्यस्य स्वस्वलब्धांशसम्बन्ध्यर्धार्धभागाभ्यामित्यर्थः। पृथगिति। विभज्येति शेषः। कतकस्याप्येवं रीतिरेव संमता</span> इत्याहुः। क्वचित्तु <span class="quote">"इत्युक्त्वा प्रददौ तस्यै हविषोऽर्धं नराधिपः। स्वयमेव समं कृत्वा भागं भगवतां वरः ॥ अर्धादर्धं ददौ चापि कैकेय्यै स नराधिपः । चतुर्भागं द्विधा कृत्वा सुमित्रायै ददौ तदा ॥</span> इति दृश्यमानः पाठः। स त्वसाम्प्रदायिक एव तत्तद्दत्तभागजन्यस्य तत्तत्पुत्रैकवाक्यतौचित्येन। अपरे तु व्याख्यैवात्र ज्यायसी। पाठान्तरे व्याख्यान्तरे च लक्ष्मणरामयोरेव भरतशत्रुघ्नयोरेवैकवाक्यतायां बीजालाभः। उक्तं च पाद्मे <span class="quote">"युगां बभूवतुस्तत्र सुस्निग्धौ रामलक्ष्मणौ। तथा भरतशत्रुघ्नौ पायसांशवशात्स्वतः</span> इति दिक् ॥ 1.16.29 ॥</div><br/>
            </div>
            <div class="verse" type="shloka" id="RAM_k01_S016_V030">
                <div class="versetext" uvacha="valmiki">ताश्चैवं पायसं प्राप्य नरेन्द्रस्योत्तमस्त्रियः ।<br/> सम्मानं मेनिरे सर्वाः प्रहर्षोदितचेतसः ॥ 1.16.30॥</div>
                <div class="vyakhya" id="RAM_k01_S016_V030_B001">ताश्चेति । प्राप्य प्रहर्षेणोदितं विकसितं चेतो यासां ताः स्त्रियो नरेन्द्रस्य सम्मानमपक्षपातेन यथोचितव्यवहारं मेनिर इत्यन्वयः ॥ 1.16.30 ॥</div><br/>
            </div>
            <div class="verse" type="shloka" id="RAM_k01_S016_V031">
                <div class="versetext" uvacha="valmiki">ततस्तु ताः प्राश्य तमुत्तमस्त्रियो महीपतेरुत्तमपायसं पृथक् ।<br/> हुताशनादित्यसमानतेजसोऽचिरेण गर्भान्प्रतिपेदिरे तदा ॥ 1.16.31॥</div>
                <div class="vyakhya" id="RAM_k01_S016_V031_B001">तत इति । महीपतेः स्त्रिय इत्यन्वयः । उत्तमपायसम् । उत्तमत्वं च तस्य विष्णुतेजःसम्भूतत्वात् । <span class="quote">"हुतानाशनादित्यसमानतेजसः</span> इति गर्भाणां स्त्रीणां च तन्त्रेण विशेषणम् ॥ 1.16.31 ॥</div><br/>
            </div>
            <div class="verse" type="shloka" id="RAM_k01_S016_V032">
                <div class="versetext" uvacha="valmiki">ततस्तु राजा प्रतिवीक्ष्य ताः स्त्रियः प्ररूढगर्भाः प्रतिलब्धमानसः ।<br/> बभूव हृष्टस्त्रिदिवे यथा हरिः सुरेन्द्रसिद्धर्षिगणाभिपूजितः ॥ 1.16.32॥</div>
                <div class="vyakhya" id="RAM_k01_S016_V032_B001">प्रतिलब्धमानसः । प्रतिलब्धशब्दः प्रतिलब्धस्वास्थ्यपरः । तादृशं मानसं यस्येत्यर्थः । यद्वा पूर्णमनोरथ इत्यर्थः । यथाशब्दश्चार्थे । त्रिदिवे हरिरिन्द्रश्च । हृष्ट इत्यर्थः । सुरेन्द्रेत्यादि राजविशेषणम् । भगवदंशगर्भसम्भवेन तैः पूजितो मनसा स्तुतः ॥ 1.16.32 ॥</div><br/>
            </div>
            <div class="authorline"> इत्यार्षे श्रीमद्रामायणे वल्मीकीय आदिकाव्ये बालकाण्डे षोडशः सर्गः ॥ 16 ॥</div><br/>
        </strong>
        </div>
    </body>
</html>