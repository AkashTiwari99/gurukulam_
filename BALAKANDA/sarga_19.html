<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title> sarga_19 </title>
</head>
<body>
    <div class="page">
        <strong>
            <div class="section" id="RAM_k01_S019" type="sarga" data-name=" sarga" data-title="बालकाण्डे एकोनविंशः सर्गः"></div><br/>
            <h1>बालकाण्डे एकोनविंशः सर्गः </h1>
            <div class="verse" type="shloka" id="RAM_k01_S019_V001">
                <div class="versetext" uvacha="valmiki">तच्छ्रुत्वा राजसिंहस्य वाक्यमद्भुतविस्तरम् ।<br/> हृष्टरोमा महातेजा विश्वामित्रोऽभ्यभाषत ॥ 1.19.1॥</div>
                <div class="vyakhya" id="RAM_k01_S019_V001_B001">तदिति । अद्भुतविस्तरं दैवतं हि भवान्ममेत्याद्युक्तिरूपमाश्चर्यप्रपञ्चम् ॥ 1.19.1 ॥</div><br/>
            </div>
            <div class="verse" type="shloka" id="RAM_k01_S019_V002">
                <div class="versetext" uvacha="Vishvamitra">एतत्तवैव सदृशम् । नान्यतो नान्यस्य । तत्र हेतुगर्भं विशेषणम् महावंशेत्यादि । वसिष्ठव्यपदेशिनो वसिष्ठनियोगवर्तिनः ॥ 1.19.2 ॥</div><br/>
            </div>
            <div class="verse" type="shloka" id="RAM_k01_S019_V003">
                <div class="versetext" uvacha="Vishvamitra">यत्त्विति । तस्य तत्प्रतिपाद्यस्य कार्यस्य निश्चयं कर्तव्यत्वनिश्चयं सर्वथा करिष्यामीत्यङ्गीकारं कुरुष्व । कृत्वा च सत्यप्रतिश्रवः सत्यप्रतिज्ञो भव ॥ 1.19.3 ॥</div><br/>
            </div>
            <div class="verse" type="shloka" id="RAM_k01_S019_V004">
                <div class="versetext" uvacha="Vishvamitra">अहं नियममातिष्ठे सिद्ध्यर्थं पुरुषर्षभ ।<br/> तस्य विघ्नकरौ द्वौ तु राक्षसौ कामरूपिणौ ॥ 1.19.4॥</div>
                <div class="vyakhya" id="RAM_k01_S019_V004_B001">अहमिति । सिद्ध्यर्थं यागार्थं नियमं दीक्षामातिष्ठ आस्थितोऽस्मि । तस्य यज्ञस्य ॥ 1.19.4 ॥</div><br/>
            </div>
            <div class="verse" type="shloka" id="RAM_k01_S019_V005">
                <div class="versetext" uvacha="Vishvamitra">व्रते तु बहुशश्चीर्णे समाप्त्यां राक्षसाविमौ ।<br/> मारीचश्च सुबाहुश्च वीर्यवन्तौ सुशिक्षितौ ॥ 1.19.5॥</div>
                <div class="vyakhya" id="RAM_k01_S019_V005_B001">व्रते त्विति । बहुशश्चीर्णे समाप्तिकल्पे । समाप्त्याम् समाप्तिसमये ॥ 1.19.5 ॥</div><br/>
            </div>
            <div class="verse" type="shloka" id="RAM_k01_S019_V006">
                <div class="versetext" uvacha="Vishvamitra">तौ मांसरुधिरौघेण वेदिं तामभ्यवर्षताम् ।<br/> अवधूते तथाभूते तस्मिन्नियमनिश्चये ॥ 1.19.6॥</div>
                <div class="vyakhya" id="RAM_k01_S019_V006_B001">नियमनिश्चये व्रतसङ्कल्पे । अवधूते नाशिते । तस्मिंस्तत्सङ्कल्पविषये यज्ञे च तथाभूते नाशिते सति ॥ 1.19.6 ॥</div><br/>
            </div>
            <div class="verse" type="shloka" id="RAM_k01_S019_V007">
                <div class="versetext" uvacha="Vishvamitra">कृतश्रमो निरुत्साहस्तस्माद्देशादपाक्रमे ।<br/> न च मे क्रोधमुत्स्रष्टुं बुद्धिर्भवति पार्थिव ॥ 1.19.7॥</div>
                <div class="vyakhya" id="RAM_k01_S019_V007_B001">कृतश्रमः कृतवृथाप्रयासः । अत एव निरुत्साहः । तस्माद्देशादपाक्रमे निर्गतोऽस्मि । ननु भवद्भिः शापेनैव कुतस्तौ न नाशितौ तत्राह न चेति । क्रोधमुत्स्रष्टुम् शप्तुम् ॥ 1.19.7 ॥</div><br/>
            </div>
            <div class="verse" type="shloka" id="RAM_k01_S019_V008">
                <div class="versetext" uvacha="Vishvamitra">तथाभूता हि सा चर्या न शापस्तत्र मुच्यते ।<br/> स्वपुत्रं राजशार्दूल रामं सत्यपराक्रमम् ॥ 1.19.8॥</div>
                <div class="vyakhya" id="RAM_k01_S019_V008_B001">तत्र हेतुमाह तथाभूतेति । शापादिप्रवृत्त्यनर्हेत्यर्थः । अतः स्वपुत्रमित्यादि ॥ 1.19.8 ॥</div><br/>
            </div>
            <div class="verse" type="shloka" id="RAM_k01_S019_V009">
                <div class="versetext" uvacha="Vishvamitra">काकपक्षधरं वीरं ज्येष्ठं मे दातुमर्हसि ।<br/> शक्तो ह्येष मया गुप्तो दिव्येन स्वेन तेजसा ॥ 1.19.9॥</div>
                <div class="vyakhya" id="RAM_k01_S019_V009_B001">बालानां कपोलसमीपशिखा काकपक्षः । नन्वनेन बालेन किं करिष्यसीत्यत्राह शक्त इत्यादि । मया । पितृस्थानीयेनेति शेषः । दिव्यं तेजो वैष्णवं तेन । युक्त इति शेषः ॥ 1.19.9 ॥</div><br/>
            </div>
            <div class="verse" type="shloka" id="RAM_k01_S019_V010">
                <div class="versetext" uvacha="Vishvamitra">राक्षसा ये विकर्तारस्तेषामपि विनाशने ।<br/> श्रेयश्चास्मै प्रदास्यामि बहुरूपं न संशयः ॥ 1.19.10॥</div>
                <div class="vyakhya" id="RAM_k01_S019_V010_B001">विकर्तारो विघ्नकर्तारस्तेषां विनाशनेऽपि शक्तः, किं पुनर्मद्यज्ञरक्षणे । मारीचसुबाहुसेनाभिप्रायेण तेषामिति बहुवचनम् । राज्ञो दानप्ररोचनायाह श्रेयश्चेति । बहुरूपमस्त्रदानविवाहादिरूपम् । च किञ्च मुखपाण्डुत्वादिनिवर्तकं बहुरूपं विपुलतरं परमार्थरूपं च श्रेय आत्मस्वरूपं प्रदास्यामि वसिष्ठद्वारा दापयिष्यामि । बोधयिष्यामीत्यर्थः । रामस्य सुद्धमुक्तस्वभावत्वेऽपि लोकानां तत्त्वबोधनमेव रामबोधनस्य फलम् । सनत्कुमारशापवशात्तिरोहितस्य ज्ञानस्य प्रादुर्भूतिश्च फलमिति बोध्यम् । तदुक्तमादित्यपुराणे <span class="quote">"विज्ञानमेतदखिलं विश्वाकारमबुद्धयः । पश्यन्ति ज्ञानिनस्त्वेकमात्मरूपमिदं जगत् । दुर्विज्ञेयं वसिष्ठेन रामाय कथितं पुरा ॥</span> इति स्कन्दं प्रति शिवोक्तेः। योगवासिष्ठे स्फुटतरमेतत्। मुख्यश्रेयश्च विष्णुपुराणे द्वितीयांशे <span class="quote">"तन्मह्यं प्रणताय त्वं यच्छ्रेयः परमं द्विज। तद्वदाखिलविज्ञानजलवीच्युदधिर्भवान् ॥ </span> इति राजप्रश्ने पुत्रस्वर्गादीनामापेक्षिकश्रेयस्त्वेऽपि न परमार्थरूपं श्रेयस्त्वमित्युक्त्वा <span class="quote">"एको व्यापीसमः शुद्धो निर्गुणः प्रकृतेः परः । जन्मवृद्ध्यादिरहित आत्मा सर्वगतोऽव्ययः ॥ परं ज्ञानमयोऽसद्धिर्नामजात्यादिभिर्विभुः । न योगवान्न युक्तोऽभून्नैव पार्थिव योक्ष्यते ॥ तस्यात्मपरदेहेषु सतोऽप्येकमयं हि यत् । विज्ञानं परमार्थोऽसौ</span> इति जडभरतोक्त्यात्मस्वरूपमेव परमार्थश्रेयस्त्वेन दर्शितम् । तथात्रैव <span class="quote">"आत्मा ध्येयः सदा भूप योगयुक्तैस्तथापरम् । श्रेयस्तस्यैव संयोगः श्रेयो यः परमात्मना ॥</span> इत्युक्तं प्रघट्टकान्तरे तथा जीवपरमात्मनोर्यः संयोग उपाधिनिर्गमरूपः स परं श्रेय इति तदर्थः। <span class="quote">"विभेदजनकेऽज्ञाने नाशमात्यन्तिकं गते। आत्मनो ब्रह्मणो भेदमसन्तं कः करिष्यति ॥</span> इति प्रघट्टकान्तरोक्तेः <span class="quote">"परमात्मात्मनोर्योगः परमार्थ इतीर्यते</span> इति तेनैवोक्तत्वाच्चेत्यलम् ॥ 1.19.10 ॥</div><br/>
            </div>
            <div class="verse" type="shloka" id="RAM_k01_S019_V011">
                <div class="versetext" uvacha="Vishvamitra">त्रयाणामपि लोकानां येन ख्यातिं गमिष्यति ।<br/> न च तौ राममासाद्य शक्तौ स्थातुं कथंचन ॥ 1.19.11॥</div>
                <div class="vyakhya" id="RAM_k01_S019_V011_B001">त्रयाणाम् । त्रिष्वित्यर्थः । येन मद्दत्तास्त्रादिना । आसाद्य । युद्ध इति शेषः ॥ 1.19.11 ॥</div><br/>
            </div>
            <div class="verse" type="shloka" id="RAM_k01_S019_V012">
                <div class="versetext" uvacha="Vishvamitra">न च तौ राघवादन्यो हन्तुमुत्सहते पुमान् ।<br/> वीर्योत्सिक्तौ हि तौ पापौ कालपाशवशंगतौ ॥ 1.19.12॥</div>
                <div class="vyakhya" id="RAM_k01_S019_V012_B001">न चेति । तत्र हेतुमाह वीर्येत्यादि । रामस्तर्हि कथं हन्यादित्यत्राह कालेति ॥ 1.19.12 ॥</div><br/>
            </div>
            <div class="verse" type="shloka" id="RAM_k01_S019_V013">
                <div class="versetext" uvacha="Vishvamitra">रामस्य राजशार्दूल न पर्याप्तो महात्मनः ।<br/> न च पुत्रगतं स्नेहं कर्तुमर्हसि पार्थिव ॥ 1.19.13॥</div>
                <div class="vyakhya" id="RAM_k01_S019_V013_B001">रामस्य रामवीर्यस्य । पुत्रगतम् पुत्रविषयम् । राम इति शेषः । नायं तव पुत्रः । किं तर्हि दिव्यमेतत्तेज इति तात्पर्यम् ॥ 1.19.13 ॥</div><br/>
            </div>
            <div class="verse" type="shloka" id="RAM_k01_S019_V014">
                <div class="versetext" uvacha="Vishvamitra">अहं ते प्रतिजानामि हतौ तौ विद्धि राक्षसौ।<br/> अहं वेद्मि महात्मानं रामं सत्यपराक्रमः ॥ 1.19.14॥</div>
                <div class="vyakhya" id="RAM_k01_S019_V014_B001">तत्र हेतुमाह अहमिति । हताविति भूतप्रत्ययेन वधस्य सुकरत्वं ध्वन्यते । रामं निरतिशयवैभवविष्णुतेजोंऽशावताररूपम् ॥ 1.19.14 ॥</div><br/>
            </div>
            <div class="verse" type="shloka" id="RAM_k01_S019_V015">
                <div class="versetext" uvacha="Vishvamitra">वसिष्ठोऽपि महातेजा ये चेमे तपसि स्थिताः ।<br/> यदि ते धर्मलाभं तु यशश्च परमं भुवि ॥ 1.19.15॥</div>
                <div class="vyakhya" id="RAM_k01_S019_V015_B001">स्वज्ञाने संवादमाह वसिष्ठोऽपीत्यादि । तेऽपि एवम् । विदुरिति शेषः । त इति त्वमित्यर्थे । धर्मलाभं परमं यशश्च यदि स्थिरमिच्छसीत्यन्वयः । तेन रामदानं तवापि फलदमित्याशयः ॥ 1.19.15 ॥</div><br/>
            </div>
            <div class="verse" type="shloka" id="RAM_k01_S019_V016">
                <div class="versetext" uvacha="Vishvamitra">स्थिरमिच्छसि राजेन्द्र रामं मे दातुमर्हसि ।<br/> यद्यभ्यनुज्ञां काकुत्स्थ ददते तव मन्त्रिणः ॥ 1.19.16॥</div>
                <div class="vyakhya" id="RAM_k01_S019_V016_B001">मे मह्यम् । किञ्च मन्त्रिणां सम्मतेऽपि दातुमर्हसीत्याह यदीत्यादि । अभ्यनुज्ञाम् रामदानविषयकानुमतिम् ॥ 1.19.16 ॥</div><br/>
            </div>
            <div class="verse" type="shloka" id="RAM_k01_S019_V017">
                <div class="versetext" uvacha="Vishvamitra">वसिष्ठप्रमुखाः सर्वे ततो रामं विसर्जय ।<br/> अभिप्रेतमसंसक्तमात्मजं दातुमर्हसि ॥ 1.19.17॥</div>
                <div class="vyakhya" id="RAM_k01_S019_V017_B001">ततस्तदा । अभिप्रेतम् ममेष्टम् । तव चासंसक्तमतीतबाल्यत्वान्मातापितृसक्तिरहितम्, ईश्वरत्वात्क्वाप्यनासक्तमिति व्यङ्ग्यम् ॥ 1.19.17 ॥</div><br/>
            </div>
            <div class="verse" type="shloka" id="RAM_k01_S019_V018">
                <div class="versetext" uvacha="Vishvamitra">दशरात्रं हि यज्ञस्य रामं राजीवलोचनम् ।<br/> नात्येति कालो यज्ञस्य यथायं मम राघव ॥ 1.19.18॥</div>
                <div class="vyakhya" id="RAM_k01_S019_V018_B001">नापि नातिचिरविप्रयोगस्ते पुत्रेणेत्याह दशेति । यज्ञसम्बन्धिदशरात्रात्मकः काल एव राममपेक्षत इति शेषः । हे राघव, ममायं यज्ञस्य कालो यथा यथोक्तं कालं नात्येति नातिक्रामति । ततोऽधिको विलम्बो न भवतीत्यर्थः ॥ 1.19.18 ॥</div><br/>
            </div>
            <div class="verse" type="shloka" id="RAM_k01_S019_V019">
                <div class="versetext" uvacha="Vishvamitra">तथा कुरुष्व भद्रं ते मा च शोके मनः कृथाः ।<br/> इत्येवमुक्त्वा धर्मात्मा धर्मार्थसहितं वचः ॥ 1.19.19॥</div>
                <div class="vyakhya" id="RAM_k01_S019_V019_B001">तथेति । अत्रापि पूर्वश्लोकान्त्यार्धमावृत्त्या सम्बध्यते । हे राघव, ममायं यज्ञस्य कालो नात्येति नातिपतेत्तथा कुरुष्वेत्यन्वयः । धर्मार्थसहितम् । अर्थो रामस्यास्त्रादिलाभरूपः ॥ 1.19.19 ॥</div><br/>
            </div>
            <div class="verse" type="shloka" id="RAM_k01_S019_V020">
                <div class="versetext" uvacha="valmiki">विरराम महातेजा विश्वामित्रो महामतिः ।<br/> स तन्निशम्य राजेन्द्रो विश्वामित्रवचः शुभम् ॥ 1.19.20॥</div>
                <div class="vyakhya" id="RAM_k01_S019_V020_B001">तथेति । अत्रापि पूर्वश्लोकान्त्यार्धमावृत्त्या सम्बध्यते । हे राघव, ममायं यज्ञस्य कालो नात्येति नातिपतेत्तथा कुरुष्वेत्यन्वयः । धर्मार्थसहितम् । अर्थो रामस्यास्त्रादिलाभरूपः ॥ 1.19.20 ॥</div><br/>
            </div>
            <div class="verse" type="shloka" id="RAM_k01_S019_V021">
                <div class="versetext" uvacha="valmiki">शोकेन महताविष्टश्चचाल च मुमोह च ।<br/> लब्धसंज्ञस्ततोत्थाय व्यषीदत भयान्वितः ॥ 1.19.21॥</div>
                <div class="vyakhya" id="RAM_k01_S019_V021_B001">चलनम् कम्पः । ततोत्थायेति च्छान्दसम् । व्यषीदतेत्यप्येवम् । भयान्वितो रक्षोनिमित्तपुत्रवियोगभयान्वितः ॥ 1.19.21 ॥</div><br/>
            </div>
            <div class="verse" type="shloka" id="RAM_k01_S019_V022">
                <div class="versetext" uvacha="valmiki">इति हृदयमनोविदारणं मुनिवचनं तदतीव शुश्रुवान् ।<br/> नरपतिरभवन्महान्महात्मा व्यथितमनाः प्रचचाल चासनात् ॥ 1.19.22॥</div>
                <div class="vyakhya" id="RAM_k01_S019_V022_B001">इतीति । अतीवात्यर्थं हृदयस्य हृदयपुण्डरीकवर्त्यात्मनो मनसोऽन्तःकरणस्य च विदारणं पीडाजनकम् । शुश्रुवाञ्छुश्राव । महान्नरपतिः । सर्वाभौम इति यावत् । महात्मा महाबुद्धिः । व्यथितमना मूर्च्छितचित्तः । अभवदवस्थातुमशक्त आसनात्प्रचचाल च । निःसञ्ज्ञः पपातेत्यर्थः ॥ 1.19.22 ॥</div><br/>
            </div>
            <div class="authorline"> इत्यार्षे श्रीमद्रामायणे वल्मीकीय आदिकाव्ये बालकाण्डे एकोनविंशः सर्गः ॥ 18 ॥</div><br/>
        </strong>
        </div>
    </body>
</html>